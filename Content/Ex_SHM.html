<html><head><title>แรงแม่เหล็ก</title>
<script src="https://i.upmath.me/latex.js"></script>
<style>
body {
	margin-left: 10%;
	margin-right: 10%;
	}
</style>
</head>
<body>
<h1>แบบฝึกหัด การเคลื่อนที่แบบฮาร์มอนิกอย่างง่าย</h1>
<h2>การกวัดแกว่งของมวลที่ติดกับปลายสปริง</h2>
<ol>
<li>
<p>สปริงสั่นกลับไป-กลับมา 12 ครั้งในเวลา 40 วินาที จงหาคาบและความถี่ของการสั่นนี้</p>
</li>
<li>
<p>มวล 50 g แขวนติดกับสปริง แล้วก็เอามวลอีก 20 g ไปติดเพิ่มอีก ครั้งนี้ทำให้สปริงยืดออกมา 7.0 cm<br>
(a) ค่านิจของสปริงมีค่าเท่าใด (b) ถ้าถอดมวล 20 g นี้ออกไป แล้วทำให้เกิดการสั่น มันจะมีคาบเท่าใด</p>
</li>
<li>
<p>สปริงถูกยืดออกมา 4 cm เมื่อมันถูกแขวนด้วยมวล 50 g ถ้าเอามวล 150 g ติดเข้าไปแทน แล้วให้มันมีการสั่นในแนวดิ่ง จงหาคาบของการสั่น</p>
</li>
<li>
<p>สปริงอันหนึ่งเมื่อเอาน้ำหนัก 9 N ไปแขวนแล้วมันยืดออก 0.05 m  จงหาคาบของการสั่น ถ้าเราเอาวัตถุหนัก 27  N นำไปแขวนกับสปริงแล้วทำให้มันเกิดการสั่น</p>
</li>
<li>
<p>น้ำหนัก 3 lb ถูกนำไปแขวนกับสปริงที่มีค่านิจ k = 25 lb/ft  ถ้ายืดสปริงออกเล็กน้อยแล้วปล่อย จงหาความถี่ของการสั่น</p>
</li>
<li>
<p>วัตถุมวล m แขวนไว้กับสปริงที่มีค่านิจ k  เมื่อมันสั่นจะทำให้เกิดคาบ T  ถ้าเราเอามวล M  ใส่เพิ่มเข้าไป<br>
คาบของการสั่นใหม่จะเป็น 3T จงหา M  ในเทอมของ m</p>
</li>
<li>
<p>วัตถุมวล 0.5 kg มีการเคลื่อนที่แบบฮาร์มอนิกอย่างง่าย ด้วยความถี่ 2 Hz  และมีแอมพลิจูด 8 mm จงหาความเร็วสูงสุด ความเร่งสูงสุด และแรงที่กระทำต่อวัตถุที่มากที่สุด</p>
</li>
<li>
<p>วัตถุมวล 250 g แขวนไว้กับสปริงที่สั่นขึ้นลงในแนวดิ่ง ด้วยคาบ 1.1 s การที่จะทำให้คาบการเคลื่อนที่มีค่าเป็นสองเท่าของค่าเดิม ต้องเพิ่มมวลเข้าไปอีกเท่าใด</p>
</li>
<li>
<p>วัตถุที่มีลักษณะการเคลื่อนที่ SHM มีความเร่งสูงสุด $$8\pi \ m/s^2$$  และมีอัตราเร็วสูงสุด $$1.6\  m/s$$ จงหาคาบและแอมพลิจูดของการเคลื่อนที่นี้</p>
</li>
<li>
<p>สปริงที่ไม่ต้องคิดมวลของมันนำมาแขวนในแนวดิ่ง สปริงมีค่านิจ k เมื่อนำวัตถุมวล m มาแขวน มันยืดออก l  วัตถุถูกยืดออกมาอีกเล็กน้อยด้วยระยะ y แล้วค่อยปล่อย จงแสดงให้เห็นว่าความเร่งของวัตถุในครั้งนี้ เป็นไปตามสมการ $$a=-\frac{ky}{m}$$ และวัตถุจะมีการเคลื่อนที่แบบฮาร์มอนิกอย่างง่ายรอบๆ ตำแหน่งสมดุล ด้วยว่าคาบที่มีค่าเท่ากับคาบของการเคลื่อนที่ของลูกตุ้มนาฬิกาที่มีความยาวของเชือก $$l$$</p>
</li>
<li>
<p>ในเครื่องยนต์เครื่องหนึ่งลูกสูบเคลื่อนที่แบบ SHM ที่มีแอมพลิจูด 7 cm เขม่าชิ้นหนึ่งวางนิ่งอยู่บนหัวลูกสูบ เมื่อลูกสูบค่อยๆ เคลื่อนที่ช้าๆ ถามว่า ลูกสูบต้องเคลื่อนที่ด้วยความถี่เท่าใด เขม่าชิ้นนี้จึงจะเริ่มแยกออกมาจากหัวลูกสูบ</p>
</li>
<li>
<p>ผูกวัตถุมวล m เข้ากับเชือกและปลายของเชือกก็ผูกเข้ากับสปริงที่มีค่านิจ k ถ้าไม่คิดมวลของทั้งเชือกและสปริงถือว่าสปริงไม่มีการยืดหรือหดได้ จากนั้นเคลื่อนมวลลงมาเป็นระยะ A แล้วปล่อย  (a) ถ้าจะทำให้วัตถุมีการเคลื่อนที่แบบฮาร์มอนิกอย่างง่ายได้โดยที่เชือกตึงตลอดเวลา ความเร่งสูงสุดที่เป็นไปได้คือเท่าใด  (b) จากข้อ (a) แอมพลิจูดสูงสุด $$A_{max}$$ มีค่าต้องไม่เกินเท่าใด  c)  จงหา $$A_{max}$$  เมื่อ m=0.10 kg, k=10 N/m</p>
</li>
<li>
<p>มวลขนาดใหญ่วางบนพื้นราบลื่นและเกี่ยวติดกับสปริงที่ยึดกับผนังที่แข็งแรง เมื่อทำให้เกิดการสั่นมันจะมีความถี่ f  สมมติว่ามีมวลชนิดเล็กมากๆ ติดอยู่บนมวลขนาดใหญ่อีกที โดยสัมประสิทธิ์ความเสียดทานระหว่างมวลทั้งสองนี้คือ μs (a) แอมพลิจูดที่มากที่สุดเท่าใดที่มวลเล็กๆ นี้ยังคงติดกับมวลใหญ่อยู่ได้ (b) จงคำนวณหาค่าในข้อ (a) ถ้า f=3.0 Hz และ μs = 0.60</p>
</li>
<li>
<p>กล่องมวล M1  วางอยู่บนพื้นราบที่ไม่มีแรงเสียดทาน  แล้วถูกยึดเข้ากับสปริงที่มีค่านิจ k  ที่ติดกับผนังอีกทีหนึ่ง นำมวล M2=α M1  และ สปส.ความเสียดทานมีค่า μs (a) สมมติว่าพิจารณามวลทั้งสองให้เป็นหน่วยเดียวกัน คาบของการสั่นจะมีค่าเท่าใด (b) จงหาแอมพลิจูดที่มากที่สุด (Amax)ที่เป็นไปได้ของการสั่นโดยมวลข้างบนไม่หลุดออกไป © จงหา Amax โดยที่ k=6.0 N/m , M1=1.0 kg, α=0.50,μs=0.40</p>
</li>
<li>
<p>วงกลมบนระนาบ xy ที่มีจุดศูนย์กลางอยู่ที่จุดกำเนิดของระบบพิกัด และมีรัศมีวงกลมเท่ากับ A  วัตถุอันหนึ่งเคลื่อนที่ด้วยอัตราเร็ว Aω ตามแนววงกลมนี้ จงแสดงให้เห็นว่าการเคลื่อนที่ของอนุภาคบนองค์ประกอบแนวแกน x เป็นไปตามสมการ x=Acos(ωt+φ) ;φ เป็นการกระจัดเชิงมุมเมื่อเวลา t=0  และค่า ω มีความสัมพันธ์อย่างไรกับความถี่ f  ของวัตถุที่เคลื่อนที่บนองค์ประกอบของแนวแกน x</p>
</li>
<li>
<p>ในการทดลองแบบนิวตัน กระป๋องถูกผูกด้วยเชือกที่ยาว r แล้วควงเชือกนี้ให้หมุนเป็นวงกลมในแนวราบด้วยอัตราเร็ว v โดยด้านหนึ่งของการควงกระป๋องนี้เป็นกำแพงและอีกด้านหนึ่งเป็นสปอทไลท์ โดยแนวลำแสงตั้งฉากกับกำแพง จงแสดงให้เห็นว่าเงาของกระป๋องบนกำแพงเป็นการเคลื่อนที่แบบ SHM  ที่มีความถี่เชิงมุม $$\omega =\frac{v}{r}  $$</p>
</li>
<li>
<p>ก้อนหินกำลังถูกเหวี่ยงให้เป็นวงกลมในแนวราบ ด้วยเส้นผ่านศูนย์กลาง 0.8 m และอัตราเร็วเชิงมุม 30 รอบ/นาที ฉายแสงสปอทไลท์ไปยังก้อนหินเพื่อให้เกิดเงาบนกำแพง แอมพลิจูดของเงาบนกำแพงมีค่าเท่าใด และจงหาคาบ และความถี่นี้ด้วย</p>
</li>
<li>
<p>ลูกบอลเคลื่อนที่เป็นแนววงกลมด้วยเส้นผ่านศูนย์กลาง 0.15m และอัตราเร็วเชิงมุมคงที่ที่ 20   รอบ/นาที เงาของมันมีการเคลื่อนที่แบบ SHM บนกำแพง จงหาความเร่ง อัตราเร็วของเงานี้ (a) ณ จุดที่วัตถุเคลื่อนที่กลับ (b) ณ จุดสมดุล © ณ ตำแหน่ง 6 cm จากจุดสมดุล</p>
</li>
<li>
<p>กล่องมวล 2 kg ถูกแขวนไว้กับสปริงที่มีค่านิจ k = 800 N/m กล่องถูกดึงออกจากจุดสมดุล 20 cm แล้วก็ปล่อย (a) แอมพลิจูด ความถี่เชิงมุม และคาบของการเคลื่อนที่มีค่าเท่าใด (b) ความเร็ว ความเร่งของกล่องขณะที่กล่องอยู่ห่างจากจุดสมดุล 12 cm มีค่าเท่าใด</p>
</li>
<li>
<p>จากปัญหาข้อ 19  ใช้คำถามเดียวกันแต่ถามที่ตำแหน่ง 10 cm ไปทางด้านล่างของจุดสมดุล และถ้าจุดเริ่มของการเคลื่อนที่อยู่ตำแหน่ง +20cm มันจะใช้เวลาสั้นที่สุดเท่าใดที่จะเคลื่อนที่ผ่านจุด -10cm</p>
</li>
<li>
<p>กล่องมวล 4 kg ถูกแขวนด้วยสปริงที่มีค่าคงตัว k=400 N/m กล่องนี้ถูกดึงลงมา 15 cm จากแนวสมดุลแล้วจึงปล่อย (a) จงหาแอมพลิจูด ความถี่ และคาบของการเคลื่อนที่ (b) จงหาพลังงานจลน์ของกล่องขณะที่กล่องอยู่ที่ตำแหน่งสูงจากแนวสมดุล 10 cm</p>
</li>
<li>
<p>จากปัญหาในข้อ 21  ระยะเวลาผ่านไปนานเท่าใดที่กล่องนี้จะเคลื่อนที่จากระยะ 12 cm (ด้านล่าง) ในขณะที่กำลังเคลื่อนที่ขึ้น ไปยังตำแหน่ง 9 cm ที่เหนือแนวสมดุล</p>
</li>
<li>
<p>วัตถุมวล 36 g เคลื่อนที่แบบ SHM ด้วยแอมพลิจูด A=13 cm คาบ T= 12 s ณ เวลา t=0 การกระจัดมีค่า x=+13cm   (a)  จงหาความเร็วของวัตถุที่ x = 5cm  (b) จงหาแรงที่กระทำต่อวัตถุเมื่อเวลาผ่านไป t=2s</p>
</li>
<li>
<p>จากปัญหาในข้อ 23 จงหาเวลาที่สั้นที่สุดที่วัตถุจะเคลื่อนที่จาก x=+6.5 cm ไปยัง x=-6.5cm</p>
</li>
<li>
<p>วัตถุมวล 100 g ถูกนำไปแขวนกับสปริงยาว เมื่อดึงมันลงมา 10 cm จากแนวสมดุล แล้วปล่อย มันก็สั่น ด้วยคาบเวลา 2 s (a) จงหาความเร็วของวัตถุเมื่อมันเคลื่อนที่ผ่านแนวสมดุล  (b) จงหาความเร่งของวัตถุเมื่อมันอยู่ ณ ตำแหน่ง 5 cm เหนือแนวสมดุล</p>
</li>
<li>
<p>จากข้อ 25 ถ้าวัตถุกำลังเคลื่อนที่ขึ้น มันจะใช้เวลาแค่ไหนในการเคลื่อนจากตำแหน่ง 5 cm จากด้านล่างจุดสมดุลไปยังตำแหน่ง 5 cm เหนือขึ้นไปจากจุดสมดุล</p>
</li>
<li>
<p>จากแผนภาพที่แสดง แอมพลิจูด คาบและความถี่ มีค่าเท่าใด<br>
![][image2]</p>
</li>
<li>
<p>สำหรับการเคลื่อนที่แบบสั่นดังรูปที่ปรากฏในข้อนี้   จงหา (a) แอมพลิจูด  (b)  ความถี่  © คาบ  (d)  แทนค่าจำนวนต่างๆ ลงในสมการ $$y = y_0 sin(2\pi ft+\theta_0) $$</p>
</li>
<li>
<p>ทำซ้ำแบบเดียวกันกับข้อ 28 อีกครั้ง แต่ใช้สถานการณ์ของรูปสำหรับข้อนี้</p>
</li>
<li>
<p>สมการการเคลื่อนที่สำหรับวัตถุที่ติดอยู่ปลายสปริง คือ y = 0.30 cos 0.50t m จงหาการกระจัด ความเร็ว และความเร่ง สำหรับวัตถุ ณ (a) t=0   (b) t= 30 s</p>
</li>
<li>
<p>อนุภาคติดอยู่ที่ปลายสปริงเคลื่อนที่แบบ SHM  ความเร่งสูงสุดของอนุภาคคือ 18 m/s2  และอัตราเร็วสูงสุดคือ 3 m/s จงหา  (a)  ความถี่ของอนุภาค  (b) แอมพลิจูด</p>
</li>
<li>
<p>การสั่นของมวลชิ้นหนึ่ง เป็นไปดังสมการ y = 1.60sin(1.30t-0.75) cm โดย t มีหน่วยเป็นวินาที และมุมมีหน่วยเป็นเรเดียน ณ t=0  จงหา (a) การกระจัด  (b) ความเร็ว และ ©  หาเหมือน (a) (b) แต่ ณ t=0.60s</p>
</li>
<li>
<p>กำหนดให้สมการการเคลื่อนที่คือ x = 0.20 sin (3.0t) m จงหาความเร็วและความเร่งของมวล ณ ตำแหน่งที่มวลอยู่ห่างจุดสมดุล 5 cm และ x = 0</p>
</li>
<li>
<p>วัตถุหนึ่งมีการเคลื่อนที่แบบ SHM มีความถี่ 5.00 Hz ณ t=0   การกระจัด คือ $$x_0=10.0 cm$$ และ<br>
$$v_0=-314\ cm/s$$  (a) จงเขียนสมการการกระจัด ความเร็วและความเร่งของของวัตถุนี้  (b)  จงหาค่าสูงสุดของ การกระจัด ความเร็ว ความเร่ง</p>
</li>
<li>
<p>วัตถุที่เคลื่อนที่แบบ SHM มีแอมพลิจูด 2.00 cm และมีความถี่ 3 Hz ณ เวลา t=0  การกระจัดมีค่า 0 cm และความเร็วมีค่าเป็นบวก (a) จงแสดงสมการสำหรับการกระจัด ความเร็วและความเร่ง ณ เวลา t ใดๆ<br>
(b)  ใช้สมการที่ได้ในข้อ (a) หาความเร่ง ณ เวลา t=50 ms</p>
</li>
<li>
<p>วัตถุมวล 0.2 kg แขวนไว้กับสปริง และมีการเคลื่อนที่แบบ SHM ด้วยคาบ T =3 s และ แอมพลิจูด A=10cm  ณ เวลา t=0 มวลกำลังเคลื่อนที่ไปทิศขึ้นจากจุดสมดุล (a) จงหาค่านิจของสปริง  (b) จงหาการกระจัด ความเร็วและความเร่ง ณ เวลา t=1 s</p>
</li>
<li>
<p>จากข้อ 36 จงตรวจสอบว่าผลรวมของพลังงานศักย์และพลังงานจลน์ ณ t=1s มีค่าเท่ากับ $$\frac{1}{2}kA^2$$</p>
</li>
<li>
<p>มวล 50 g กำลังเคลื่อนที่แบบ SHM  ที่ปลายสปริงอันหนึ่ง แอมพลิจูดของการเคลื่อนที่มีค่า 12 cm และมีคาบเท่ากับ 1.70 s จงหา (a) ความถี่  (b) ค่านิจของสปริง  © อัตราเร็วสูงสุดของมวล (d) ความเร่งสูงสุดของมวล (e) อัตราเร็วเมื่อวัตถุมีการกระจัด 6 cm (f) ความเร่งเมื่อวัตถุมีการกระจัด x= 6 cm</p>
</li>
<li>
<p>มวลติดสปริงสั่นไปมา โดยมีผลรวมพลังงาน E0 และมีแอมพลิจูด x0  (a) จงหาพลังงานจลน์ (K) และพลังงานศักย์ (U) ณ $$x= \frac{1}{2}x_0$$   (b) ณ ตำแหน่งใดที่ K=U</p>
</li>
<li>
<p>พลังงานจากการสะท้อนกลับของการปล่อยจรวดมวล m=4536 kg ถูกดูดซับไว้ด้วยสปริง ที่ปลายด้านล่าง ตัวแดมปิ้งแดชพอททำให้เกิดการสั่นแบบ critical damping. เครื่องยิงจะถอยกลับ 3 เมตรด้วยความเร็วเริ่มต้น 10 เมตร/วินาที หาค่าคงที่ของสปริงถอยหลัง (k) และค่าสัมประสิทธิ์ของแดชพ็อตสำหรับการหน่วงวิกฤต</p>
</li>
<li>
<p>จงแสดงว่าพลังงานรวมของสปริงกับพลังงานโน้มถ่วงสำหรับมวล m ที่แขวนไว้ดับสปริงเบา ที่มีค่านิจ k สามารถเขียนเป็นสมการ $$\frac{1}{2}ky^2 $$  ที่ y คือระยะจากแนวสมดุล (เปรียบเทียบกับปัญหาในข้อ 10)</p>
</li>
<li>
<p>มวล $$m_1,  m_2$$  ที่ปรากฏตามรูป(รูปข้อ 42) วางบนพื้นที่ไม่มีแรงเสียดทานโดยยึดติดกับสปริงกับ m1  ส่วน m2 ไม่ได้ยึดแต่อย่างใด ออกแรงผลักมวล m2 ให้เคลื่อนที่ไปทางซ้าย ทำให้มวลด้านที่ติดสปริงเคลื่อนที่จากแนวสมดุลเป็นระยะ d จงหาแอมพลิจูดของการสั่นของมวล $$m_1$$ ภายหลังจากมวล $$m_2$$ ดีดออกไป</p>
</li>
</ol>
<h2>ลูกตุ้มนาฬิกาอย่างง่ายและลูกตุ้มแบบอื่นๆ</h2>
<ol start="43">
<li>
<p>จงหาความยาว(ในหน่วยเมตร) ของลูกตุ้มนาฬิกาอย่างง่ายถ้ามันแกว่งด้วยคาบ 2.4 s</p>
</li>
<li>
<p>คาบของการแกว่งของลูกตุ้มนาฬิกาที่มีความยาวเชือก 35.90 cm มีค่า T=1.200 s จงหาค่า g ของ<br>
บริเวณนั้น</p>
</li>
<li>
<p>นาฬิกาแบบลูกตุ้มเป็นนาฬิกาที่มีความแม่นยำและนิยมใช้กันบนโลก ถ้านำนาฬิกาแบบเดียวกันนี้ไปวางไว้บนดวงจันทร์ (ที่ซึ่งค่า g มีค่าคิดเป็น 1/6 ของค่า g บนโลก)  ในหนึ่งนาทีที่นั่นจะเป็นเวลาเทียบเท่าเท่าใดบนโลก</p>
</li>
<li>
<p>ลูกตุ้มนาฬิกาอย่างง่ายที่มีเชือกยาว 60 cm ติดมวล 200 g ไว้ที่ปลาย ลูกตุ้มถูกดึงมาทางด้านข้างเป็นมุม 15°  กับแนวดิ่ง ถ้านาฬิกาจะเริ่มเมื่อลูกตุ้มเคลื่อนมาถึงตำแหน่งที่ต่ำสุด จงเขียนสมการการเคลื่อนที่ในเทอมของมุมในหน่วยองศา</p>
</li>
<li>
<p>จากรูปที่แสดงในข้อนี้ แท่งวัตถุสม่ำเสมอถูกแขวนด้วยลวดในแนวดิ่งที่กึ่งกลาง โดยที่แท่งวัตถุวางตัวในแนวนอน เมื่อมีทอร์กขนาด 5 N.m กระทำต่อแท่งวัตถุดังรูป ทำให้มันบิดไปจากเดิม 12° จากนั้นก็ปล่อย มันก็เลยบิดกลับไป-กลับมา ด้วยคาบเวลา 0.5 s จงหาโมเมนต์ของความเฉื่อย</p>
</li>
<li>
<p>จงหาคาบเวลาของการเคลื่อนที่ของลูกตุ้มนาฬิกาแบบบิด ที่ประกอบไปด้วย ทรงกลมรัศมี 8.0 cm และมีมวล 400 g โดยถูกแขวนไว้ด้วยลวดยาว 20 ft  ใส่ทอร์ก 0.40 N.m ทำให้ลวดบิดเป็นมุม 90°</p>
</li>
<li>
<p>จงหาความถี่ของการกวัดแข่งของไม้เมตรที่ถูกแขวนโดยจุดหมุนที่ตำแหน่ง 90 cm  แล้วทำซ้ำอีกครั้งแต่เปลี่ยนจุดหมุนมาอยู่ที่ 50.10 cm</p>
</li>
<li>
<p>จากรูปที่แสดงในข้อนี้ จานกลมสม่ำเสมอ มีรัศมี R และมีมวล  M  ถูกยึดเข้ากับที่ปลายของก้านวัตถุยาว L ที่มีมวล m เมื่อจานกลมนี้ถูกทำให้เบี่ยงไปจากแนวเดิมโดยมีจุดหมุนของก้านอยู่ด้านบน มันจะมีคาบของการเคลื่อนที่เท่าใด</p>
</li>
<li>
<pre><code>  จากรูปที่แสดงในข้อนี้ก้านเหล็กสปริงถูกปักแน่นในแนวดิ่งยึดบอลเหล็ก 2 kg ไว้  ที่ปลายด้านบน ออกแรง 8 N  ทำให้บอลเหล็กมีการกระจัด 20 cm ไปทางด้านหนึ่ง สมมติว่าเมื่อปล่อยบอลจะมีการเคลื่อนที่แบบ SHM  จงหา (a) ค่านิจของสปริง  (b) คาบของการเคลื่อนที่ 
</code></pre>
</li>
<li>
<p>กล่องไม้สี่เหลี่ยมลอยอยู่ในสระน้ำขนาดใหญ่ จากหลักของอาร์คิเมเดสกล่าวว่า เมื่อวัตถุจมอยู่ในน้ำจะมีแรงลอยตัวที่มีทิศขึ้นที่กระทำต่อวัตถุ โดยขนาดของมัน คือ  $$Ad\rho g$$  โดยที่ A คือพื้นที่หน้าตัด d คือความลึกของวัตถุที่จม $$\rho$$ คือความหนาแน่นของน้ำ g คือความเร่งจากความโน้มถ่วง (a) ถ้ามวลของกล่องคือ m  ระยะ d ในที่นี้มีค่าเท่าใด   (b)  ให้เขียนนิพจน์ที่อธิบายถึงแรงลัพธ์ที่กระทำต่อกล่องในพจน์ของ d  ที่แตกต่างไปจากค่าที่สมดุล นั้นเป็นอย่างไร ให้ใช้ค่าของมันแสดงสภาวะสมดุล  ( c) จงแสดงให้เห็นว่าถ้ากล่องนี้ถูกกดลงให้ต่ำกว่าแนวสมดุล(แต่ไม่ถึงกับจมมันทั้งหมด) ภายหลังจากปล่อยแรงนี้แล้ว มันจะมีการเคลื่อนที่แบบฮาร์มอนิกอย่างง่าย (d) จงหาความถี่จากเงื่อนไขในข้อ ( c)</p>
</li>
<li>
<p>ปรอท 9 kg ถูเทลงในหลอดแก้วรูปตัวยู ดังรูป เส้นผ่านศูนย์กลางภายในหลอดคือ1.2 cm และปรอทเคลื่อนที่ขึ้น-ลงได้อิสระรอบๆ แนวสมดุล (x=0) จงคำนวณหา (a)  ค่าคงตัวของแรงคืนกลับ(เสมือนค่านิจของสปริง)  (b) คาบของการสั่น กำหนดให้ความหนาแน่นของปรอทคือ $$13600\ kg/m^3$$</p>
</li>
<li>
<p>อุปกรณ์ที่พาให้มนุษย์อวกาศเคลื่อนไปบนผิวดวงจันทร์เป็นสปริงที่มีความถี่ธรรมชาติ 0.40 Hz เมื่อบรรทุกเต็มที่บนผิวโลก จงหาความถี่ธรรมชาตินี้บนผิวดวงจันทร์ที่หนึ่งน้ำหนักบนนั้นมีค่าเป็น 1/6 ของที่อยู่บนโลก</p>
</li>
<li>
<p>ลูกตุ้มนาฬิกาอย่างง่ายมีคาบเวลา T สำหรับการกัดแกว่งที่มุมน้อยๆ ทีนี้ก็หาสิ่งมาขวางการเคลื่อนที่เป็นแนวดิ่งกับจุดหมุน โดยระยะที่ขวางไว้คือ ¾ ของความยาวเชือกปกติ จากนั้นทำการทดลองปล่อยลูกตุ้มที่มุมค่าหนึ่ง จงหาว่ามันจะใช้เวลานานเท่าใด จึงจะหวนกลับคืนมาสู่ตำแหน่งเดิมอีกครั้ง</p>
</li>
<li>
<p>สปริง A กับ B มีค่านิจเท่ากับ 2000 N/m และ 1000 N/m  ตามลำดับ สปริง A  ถูกยึดที่ด้านบนเข้ากับคานแข็งแรง อีกด้านหนึ่งยึดกับก้อนวัตถุ ส่วนสปริง B ก็อยู่ในลักษณะเดียวกัน แต่ยึดอยู่ปลายอีกด้านหนึ่งของก้อนวัตถุ ก้อนวัตถุนี้มีมวล 50 kg  จงหาคาบของการเคลื่อนที่ของวัตถุนี้</p>
</li>
<li>
<p>วัตถุถูกแขวนด้วยสปริง ทำให้เกิดการสั่นด้วยคาบ T  เสร็จแล้วเอาสปริงมาตัดครึ่งแล้วเอาทั้งคู่มาแขวนรองรับน้ำหนักของวัตถุไว้ (ดูรูป) จงแสดงให้ว่าคาบของการเคลื่อนที่มีค่าเท่ากับ T/2</p>
</li>
<li>
<p>สปริงที่เหมือนกันทุกประการ 2 อัน แต่ละอันมีค่านิจ k=20 N/m นำทั้งสองมายึดเข้ากับมวล 0.3 kg  (ดังรูป a และ b )  จงหาว่าคาบของการเคลื่อนที่ของแต่ละระบบมีค่าเท่าใด (ไม่คิดแรงเสียดทาน)</p>
</li>
<li>
<p>แท่งวัตถุสม่ำเสมอ มีมวล m และความยาว L  ดังรูป  มีจุดยึดหมุนได้คล่องที่กึ่งกลาง ทำการยึดเข้ากับสปริงที่มีการปรับตั้งดังรูป (a) จงแสดงให้เห็นว่าแท่งวัตถุนี้จะเคลื่อนที่แบบฮาร์มอนิกอย่างง่าย เมื่อบิดปลายด้านหนึ่งให้ทำมุม θ0 จากตำแหน่งเดิมแล้วปล่อย  (b) จงหาความถี่ของการสะบัด © จงหาอัตราเร็วของปลายแท่งวัตถุนี้เมื่อมันเคลื่อนผ่านจุดสมดุล</p>
</li>
<li>
<p>จากมุมมองทางด้านพลังงาน จงอภิปรายว่าการเคลื่อนที่เล็กน้อยของระบบตามรูปนี้ และจงหาความถี่ของระบบ โดยสมมติว่าไม่มีการเลื่อนไถลของเชือกบนรอกได้เลย</p>
</li>
<li>
<p>จงพิจารณาว่าการเคลื่อนที่แบบ SHM ในแนวดิ่งเป็นไปได้ สำหรับการจัดตั้งอุปกรณ์ตามรูป (a) และมันจะเคลื่อนที่ด้วยความถี่เชิงมุมเท่าใด (รูปในข้อ b) ใช้เป็นแนวคิดในการหาคำตอบ</p>
<p>![][image7]</p>
</li>
<li>
<p>ข้อเหวี่ยงที่ถูกจัดวางดังรูป มีการเคลื่อนที่แบบสั่นด้วยมุมเล็กๆ จงหาสมการของการเคลื่อนที่ของระบบ ถ้ามวลของก้านข้อเหวี่ยงไม่ถูกนำมาคิด (แรงที่เกิดจากแดชพ็อต $$F_D$$ คือแรงหน่วงที่เป็นสัดส่วนกับความเร็วลูกสูบ : $$F_D = \-bv$$)<br>
![][image8]</p>
</li>
<li>
<p>ลูกปัดมวล m ถูกร้อยเข้ากับลวดโดยไร้แรงเสียดทาน (ดังรูป) สมมติว่ารูปร่างของลวดบริเวณใกล้ๆ จุด P เป็นเส้นโค้งแบบพาราโบลา พลังงานศักย์ของลูกปัด $$U \=cx^2$$ บริเวณจุด P ให้ x เป็นการกระจัดจากจุด P ส่วน c เป็นค่าคงตัว ขยับลูกปัดออกจากจุด P เล็กน้อยแล้วปล่อย ลูกปัดจะเคลื่อนที่ไป-มารอบจุด P  กำหนดให้ $$F_X = -\frac{\partial U}{\partial x}  $$  จงแสดงให้เห็นว่าลูกปัดกวัดแกว่งแบบ SHM ที่มีคาบ $$T=2\pi \sqrt{\frac{m}{2l}   $$   และด้วยการให้เหตุผลเช่นนี้ เราอาจสรุปได้ว่า บนระบบใดๆ ที่มีการอนุรักษ์พลังงาน วัตถุจะมีการเคลื่อนที่แบบฮาร์มอนิกอย่างง่าย บริเวณใกล้ๆ กับตำแหน่งที่มีพลังงานศักย์ต่ำที่สุดเสมอ</p>
</li>
</ol>


</body></html>